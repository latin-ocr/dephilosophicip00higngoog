ta DE ennosorfltct rutnans

contenderit hos versus, ut a Macrobio in primo
libro, ita a Nonio in quarto lectos fuisse, eamque
iterationem, si poetae adscribenda sit, pauperis in-
genii ac nullius judicii fuisse, quorum neutrum in
Lucretium cadit, inde colligit poematis editorem,
quum nullum libro quarto prooemiuma Lucretio
scriptum haberet, locum praestantissimum e primo
libro in hunc usum repetiisse. Quod, docti viri pace
dixerim, credat Judaeus Apella, non ego, Nam unde

'isti editori ea venire potuerit audacia ut pro sua

libidine tanta commutaret, ea stultitia, ut quae emen-
dare vellet absurda vitiaret repetitione? Hoc pro-
fecto non in Poliniaco suo lecisset Rothelinus, qui
amici sparsa‘s ac confusas schedas in hunc quem
habemus ordinem disposuit, nedum credam in Lu·
cretio fecisse Ciceronem, Quintum dico, non Marcum,
narn sic Hieronymi testimonium prius interpretatus
est Lachmannus, quem plures inde secuti sunt (l)
sed in studiis poeticis, non minus quam frater erat,
versatissimum.

Cur autern in retain facili adeo laborat vir saga-
cissimus ac doctissimus? Cum ipse fateatur eos ver-
sus ab utroque loco non alienos esse, Lucretium
autem opus suum non absolvisse, qui fit ut non vi-
deat quod in oculos, ut ita dicam, incurrit, scilicet
poetam ipsum quum pulcherrimos versus in primo
libro scripsisset, et postea prooemium libro quarto

(l) Vide elegantem commentationem Rudolphi Bouterwek,
Lucretiona questiones qrammuticae et critica. Halis Saxo-

num, 1861, p. 3.

 

